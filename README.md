# PCB-Kolay-Bask-Devre-
ÜTÜLEME YÖNTEMİ İLE BASKI DEVRE ÇIKARILMASI
Gerekli malzeme ve aletler.
1. Proteus la çıkarılan baskı devre boyutlarına uygun bir yüzü bakır kaplı (bakırlı pertinax)
levha.
2. Fotoğraf baskısında kullanılan parlak kağıt.
3. Tuz ruhu.
4. Perhidrol.
5. Aseton.
6. Pamuk.
7. Alkol veya kolanya.
8. Plastik eldiven.
9. Toz temizlik deterjanı.
10. Siyah beyaz tonerli yazıcı. (Laser yazıcı) (Deskjet yazıcı olmayacak)
11. Ütü.
12. 0.8 mm matkap ucu.
13. PCB delmek için matkap ve sehpa.
Baskı Devre Hazırlama İşlemi:
A. Proteus’ta “isis” ile çıkarılan baskı devrenin 1:1 ölçekte ayna görüntüsü alınmadan parlak
kağıt üzerine tonerli yazıcı ile, maximum kalitede, çıktısı alınacak. Aynı kağıt üzerine
birden fazla döküm alınması tavsiye edilir.
B. Bakırlı pertinaxın bakırlı yüzeyi toz deterjan ve pamuk ile pamuk biraz ıslatılarak, bakır
yüzey parlayıcaya kadar temizlenecek. İyice durulanacak.
C. Bakırlı yüzeye el değirmeden kart kurutulacak. Saç kurutma makinası kullanılabilir.
D. Bakırlı yüzey pamuk kullanarak kolonya veya alkol ile el değirmeden silinecek.
E. Çıktı kağıdı tonerli yüzeye el değirmeden bakırlı pertinax boyutlarında kesilecek.
F. Bakırlı yüzeyle tonerli yüzey birbirine yapışacak şekilde kart ve çıktı birleştirilip kağıt
tarafından maximum ısıtılmış ütüyle ütüleme işlemine başlanacak.
G. Ütüleme, kağıdın altında kalan kartın her tarafına eşit baskı gelecek şekilde ve maximum
basınç uygulanarak yapılacak. Kağıt sararıncaya kadar bu işeme devam edilir. Amaç ısı
kullanılarak kağıt üzerindeki tonerin bakır yüzeye transfer edilmesidir.
H. Ütüleme işlemi tamamlandıktan sonra kart soğuyunca, plastik kaba konmuş suyun içine
atılacak. Amaç kağıdın yumuşaması, kağıt sökülürken tonerin, bakır üzerinde kalmasıdır.
Kart su içinde kağıt yumuşayıncaya kadar birkaç saat bekletilebilir.
I. Kağıt iyice yumuşayınca, bir kenarından tutularak yavaşça sökülecek. Bakır üzerinde kalan
tonerin zarar görmemesi için bu işlem çok dikkatli yapılmalıdır.
J. Plastik eldiven giyilerek plastik yayvan bir kap içerisinde 1 ölçü perhidrol, 3 ölçü tuz ruhu
karışımı hazırlanacak. Bu karışım asittir ve cildinizle temas ederse ciddi asit yanığına
neden olur. İşlemin yapılacağı yer bir tehlike durumda suyla yıkama yapabilecek gibi
olmalıdır.
K. Kart bu karışımın içine atılacak. Asit kart üzerinde toner olmayan yerleri eritecek. Bu
işlem esnasında gaz çıkışı olur. Asla solunmamalıdır. İşlem bakır kısımlar tamamen
eriyinceye kadar devam edecek.
L. Kart asit içinden alınacak ve suyla yıkanarak temizlenecek. Asit çözeltisi metal yüzeylere
zarar verir. Bu nedenle karışım suyla deriştirilerek direk tuvalete dökülmeli ardından
bolca su dökülmelidir.
M. Kart üzerinde kalan toner,pamuk yardımı ile asetonla silinecek.
N. Temizlenen kartta devre elemanlarının takılacağı yerler 0.8 mm matkap ucu ve matkapla,
matkap sehbası kullanılarak delinecek.
O. Elemanlar delinen yerlerden takılarak, ayakları bakırlı yüzey tarafından lehimlenecek.
